**0\. Bestuur en ondersteuning**

**0.1 - Bestuur**

Tot dit taakveld behoren de kosten van de bestuursorganen en de facilitering ervan:

- college van burgemeester en wethouders (loonkosten, reis- en verblijfskosten, representatiekosten e.d.);
- raad en raadscommissies (vergoedingen, excursies e.d.);
- de ondersteuning van de raad, griffie;
- regionale, landelijke en internationale bestuurlijke samenwerking;
- lokale rekenkamer, lokale ombudsfunctie, accountantscontrole;
- leges bestuur- en commissieverslagen.

Tot dit taakveld behoren niet:

- de ambtelijke ondersteuning en beleidsadvisering van de burgemeester en het college van burgemeester en wethouders horen onder taakveld 0.4;
- een bijdrage aan/van een verbonden partij, zoals een gemeenschappelijke regeling, als vergoeding voor de uitvoering van taken. Deze moet worden verantwoord op het taakveld/de taakvelden waar de verbonden partij werkzaam voor is;
- de gemeentesecretaris, die behoort onder taakveld 0.4.

**0.2 - Burgerzaken**

Tot dit taakveld behoren de volgende burgerzaken:

- bevolkingsregister en burgerlijke stand;
- rijbewijzen, paspoorten en andere reisdocumenten;
- straatnaamgeving en kadastrale informatie;
- burgerschap;
- Verklaringen Omtrent het Gedrag (VOG);
- verkiezingen, referenda;
- leges burgerzaken, leges kadastrale gegevens (op categorie 3.7 Leges en andere rechten).

**0.3 - Beheer overige gebouwen en gronden**

Tot dit taakveld behoren taken met betrekking tot onroerend goed dat niet in exploitatie is en niet aan een specifiek beleidsveld is toe te delen:

- beheer, verhuur, instandhouding van gebouwen, gronden en landerijen die de gemeente (al of niet tijdelijk) in bezit heeft en niet in exploitatie neemt.

**0.4 - Overhead**

Tot dit taakveld behoren de kosten van overhead, d.w.z. alle kosten die samenhangen met de sturing en ondersteuning van medewerkers in het primaire proces. Hiertoe behoren ook de systemen en aanverwante lasten die deze functies ondersteunen. Uitgangspunt is dat (uitvoerings)lasten zoveel mogelijk direct worden toegerekend aan de betreffende taken/activiteiten. Dit taakveld volgt de duiding uit de notitie Overhead 2023<sup>[\[1\]](#footnote-1)</sup> van de commissie BBV . De omvang en de samenstelling van de overhead wordt beïnvloed door de karakteristieken van een organisatie en de keuzes die worden gemaakt. Deze keuzes worden bij voorkeur vastgelegd in de financiële verordening of een kadernota. De volgende lasten moeten op dit taakveld worden verantwoord:

- leidinggevenden primair proces, die personele verantwoordelijkheden hebben zoals het voeren van functioneringsgesprekken en bij verordening of nota zijn aangewezen als overhead;
- financiën, toezicht en controle gericht op de eigen organisatie, waaronder planning & control, verantwoording en auditing;
- personeel en organisatie (P&O / HRM) en organisatie- en formatieadvies;
- inkoop (incl. aanbesteding en contractmanagement);
- interne en externe communicatie inclusief vormgeving, m.u.v. klantcommunicatie die specifieke taakvelden betreft - zie de opsomming van activiteiten die moeten worden verantwoord op het primaire proces hieronder;
- juridische zaken: juridische medewerkers op een bedrijfsvoeringafdeling of belast met een bedrijfsvoeringstaak;
- bestuurszaken: ambtelijke ondersteuning en beleidsadvisering van de burgemeester en het college van b&w;
- informatievoorziening en automatisering van PIOFACH-systemen, inclusief organisatie-overkoepelende systemen zoals de zaaksystemen, kantoorautomatisering en thuiswerkapplicaties;
- facilitaire zaken en huisvesting (incl. beveiliging);
- documentaire informatievoorziening (DIV);

\- managementondersteuning en secretariaten primair proces;

- leges gemeentearchief (op categorie 3.7 Leges en andere rechten).

Tot dit taakveld behoort niet:

- ondersteuning van de raad, de griffie maakt geen deel uit van de ambtelijke organisatie,  
    dit hoort onder taakveld 0.1;
- archieven met een historische betekenis horen onder taakveld 5.4.

De volgende activiteiten horen ook niet op dit taakveld, maar moeten worden verantwoord op het taakveld van het primaire proces:

- klantcommunicatie die betrekking heeft op specifieke taakvelden, zoals belastingen, wijkteams of vergunningen;
- de activiteiten van projectleiders en coördinatoren - leidinggevenden zonder personele verantwoordelijkheid;
- afhandeling van bezwaar- en beroepsschriften en activiteiten van juristen die primaire taken verrichten zoals vergunningverlening;
- alle lasten van sturing/ondersteuning/PIOFACH voor zover deze kosten betrekking hebben op één of enkele taakvelden en deze kosten daar worden verantwoord (in lijn met de keuzes over overhead zoals die bij voorkeur zijn vastgelegd in de financiële verordening of een kadernota); het betreft bijvoorbeeld de zwembaddirecteur, sectorcontrollers en managementondersteuning en secretariaten primair proces;
- informatievoorziening en automatisering ten behoeve van primaire proces-systemen moeten worden verantwoord op het taakveld van dat proces;
- een bijdrage aan/van een verbonden partij, zoals een gemeenschappelijke regeling, als vergoeding voor de uitvoering van taken. Deze moet worden verantwoord op het taakveld/de taakvelden waar de verbonden partij werkzaam voor is.

Lasten die toegerekend worden aan grondexploitaties, investeringen en onderhoudsvoorzieningen moeten via taakveld 0.4 met economische categorie 7.5 worden doorbelast aan het desbetreffende taakveld of balansstand. Zie hiervoor economische categorie 7.5 Overige verrekeningen.

**0.5 - Treasury**

Tot dit taakveld behoren de activiteiten van de gemeente met betrekking tot de treasury-functie:

- financiering, beleggingen, dividenden etc. waaronder dividend nutsbedrijven;
- schenkingen en legaten.

NB alle reële rente zoals die kan voorkomen op categorie 5.1 Rente moet op dit taakveld worden geboekt. Vanaf dit taakveld wordt de reële rente middels categorie 7.4 Toegerekende reële en bespaarde rente toegerekend aan de taakvelden.

**0.61 - OZB woningen**

Tot dit taakveld behoort de onroerende-zaakbelasting op de woning:

- belasting op eigendom woningen (op categorie 2.2.1 Belastingen op bedrijven - in de Nationale Rekeningen, waarvoor deze data wordt verzameld, worden huizenbezitters namelijk gezien als producenten);
- waardering onroerende zaken (woningen);
- heffing en invordering;
- uitvoering OZB (woningen);
- bezwaar en beroep.

Tot dit taakveld behoort niet:

- De verrekening van kwijtscheldingen onroerende-zaakbelasting; deze hoort onder taakveld 6.3.

**0.62 - OZB niet-woningen**

Tot dit taakveld behoort de onroerende-zaakbelasting op niet-woningen:

- belasting op eigendom en gebruik niet-woningen (op categorie 2.2.1 Belastingen op bedrijven);
- waardering onroerende zaken (niet-woningen);
- heffing en invordering;
- uitvoering OZB (niet-woningen);
- bezwaar en beroep.

Tot dit taakveld behoort niet:

- De verrekening van kwijtscheldingen onroerende-zaakbelasting; deze hoort onder taakveld 6.3.

**0.63 - Parkeerbelasting**

Tot dit taakveld behoort de parkeerbelasting, de belasting voor het parkeren in de openbare ruimte:

- heffing en invordering;
- opbrengsten parkeerfaciliteiten (zoals parkeerbelasting, leges parkeervergunning) op categorie 3.7 Leges en andere rechten;
- opbrengsten boetes (zoals wielklem, wegsleepregeling).

Tot dit taakveld behoort niet:

- parkeerpolitie, deze hoort onder taakveld 1.2 Openbare orde en veiligheid.
- ontwikkeling en beheer van (afzonderlijke) parkeervoorzieningen, deze horen onder taakveld 2.2
  - parkeerbeleid: parkeerzone, ontheffingen en vergunningen;
  - inrichting en onderhoud open en gesloten parkeervoorzieningen;
  - baten en lasten die betrekking hebben op parkeervoorzieningen
  - parkeermeters;
  - fietsenstalling;
  - algemene parkeervoorzieningen die door gehandicapten kunnen worden gebruikt.

**0.64 - Belastingen overig**

Tot dit taakveld behoren overige gemeentelijke belastingen, zoals:

- hondenbelasting (op categorie 2.2.2 Belastingen op huishoudens);
- precariobelasting (op categorie 3.3 Pachten);
- baatbelasting (op categorie 4.5.8 Inkomensoverdrachten - overige instellingen en personen);
- reclamebelasting (op categorie 2.2.1 Belastingen op bedrijven);
- roerende zaakbelasting eigenaren voor woon- en bedrijfsruimten (op categorie 2.2.1 Belastingen op bedrijven);
- roerende zaakbelasting gebruikers voor bedrijfsruimten (op categorie 2.2.1 Belastingen op bedrijven);
- heffing en invordering;
- bezwaar en beroep.

Onder dit taakveld vallen niet:

- toeristenbelasting. Deze hoort onder taakveld 3.4 Economische promotie.
- forensenbelasting. Deze hoort onder taakveld 3.4 Economische promotie.
- de verrekening van kwijtscheldingen; deze hoort onder taakveld 6.3 Inkomensregelingen.

**0.7 - Algemene uitkering en overige uitkeringen gemeentefonds**

Tot dit taakveld behoren de uitkeringen uit het gemeentefonds:

- algemene uitkering;
- integratie-uitkeringen;
- decentralisatie-uitkeringen;
- artikel 12-uitkering.

Tot dit taakveld behoren niet:

- specifieke uitkeringen, deze worden geboekt op het taakveld waarop deze uitkering betrekking heeft. Als een specifieke uitkering op meer dan één taakveld betrekking heeft, wordt deze uitgesplitst naar de desbetreffende taakvelden.

**0.8 - Overige baten en lasten**

Tot dit taakveld behoren:

- stelposten, taakstellende bezuinigingen, begrotingsruimte, etc.;
- (schatting) niet voorziene uitgaven.

Op dit taakveld komen ook de loonkosten van bovenformatief personeel dat niet meer aan het werk is.

**0.9 - Vennootschapsbelasting (Vpb)**

Op dit taakveld wordt (de raming van) het te betalen bedrag vennootschapsbelasting als last geboekt. Het gaat om het (geraamde) bedrag van de aanslag vennootschapsbelasting voor het betreffende begrotingsjaar/verantwoordingsjaar. Dit bedrag is verschuldigd vanwege fiscale winst die per saldo is gerealiseerd op ondernemingsactiviteiten in het betreffende begrotingsjaar na eventuele verrekening van fiscale verliezen uit eerdere begrotingsjaren.

Ook in de jaarrekening zal het veelal nog gaan om een raming van het bedrag van de aanslag, omdat de definitieve aanslag dan nog niet is ontvangen.

Daarom wordt op dit taakveld ook het eventueel voorkomend verschil geboekt tussen het bedrag van de in het begrotingsjaar ontvangen definitieve aanslag vennootschapsbelasting over een ouder begrotingsjaar en het bedrag dat als raming in de jaarstukken voor dat oudere jaar is opgenomen.

**0.10 - Mutaties reserves**

Op dit taakveld worden alle toevoegingen en onttrekkingen aan de reserves geboekt die verband houden met de taakvelden 0 tot en met 8. (met uitzondering van taakveld 0.11). Op dit taakveld mag alleen worden geboekt op de economische categorie 7.1 Mutatie reserves. Mutaties in de voorzieningen worden op het taakveld geboekt waarop de voorziening is/wordt getroffen.

Bij overboekingen van reserves geniet het de voorkeur om deze via het overzicht van baten en lasten te laten lopen, en dan via taakveld 0.10 Mutatie reserves. De boeking van de resultaatsbestemming naar de betreffende reserves is een balansboeking. Mutaties van reserves die op hetzelfde programma betrekking hebben, kunnen ook via een balansmutatie worden voltrokken, maar alleen als de reserves voor de raad een duidelijke programma-indeling hebben. Een overboeking van een reserve komt veelal neer op een begrotingswijziging, waarmee de raad met het oog op het begrotingscriterium moet instemmen. Zie verder de notitie _Hoofdlijnen van het BBV_ van de commissie BBV.<sup>[\[2\]](#footnote-2)</sup>

**0.11 - Resultaat van de rekening van baten en lasten**

Dit taakveld is het saldo van de rekening van baten en lasten van alle andere taakvelden, inclusief de toevoegingen en onttrekkingen aan reserves op die taakvelden.

Dit resultaat van de rekening (het saldo op dit taakveld) moet via een aparte balanspost zichtbaar zijn, zie artikel 42 van het Besluit begroting en verantwoording.

Op dit taakveld kan alleen worden geboekt op de economische categorie 7.1 Mutatie reserves.

**1\. Veiligheid**

**1.1 - Crisisbeheersing en brandweer**

Tot dit taakveld behoren alle reguliere taken van de brandweer en taken in verband met het beperken en bestrijden van rampen en zware ongevallen:

- brandbestrijding;
- preventieve maatregelen ten behoeve van de fysieke veiligheid;
- rampenbestrijding;
- leges vergunning brandveilig gebruik inrichting (niet zijnde onderdeel omgevingsvergunning) (op categorie 3.7 Leges en andere rechten).

Tot dit taakveld behoren niet:

- opruiming van explosieven als onderdeel van een grondexploitatie, deze vallen onder  
    taakveld 8.2;
- bijdragen van het Rijk i.v.m. opsporen en ruimen van explosieven, die zijn verstrekt uit het gemeentefonds, deze horen onder taakveld 0.7.

**1.2 - Openbare orde en veiligheid**

Tot dit taakveld behoren alle gemeentelijke taken op het gebied van de openbare orde en veiligheid:

- toezicht en handhaving openbare orde, parkeren, BOA's, stadswachten;
- Wet Bibob en (bestuurlijke) aanpak georganiseerde criminaliteit;
- bureau Halt;
- preventie van criminaliteit;
- opstellen en handhaven APV;
- leges aanwezigheidsvergunning (o.a. voor speelautomaten), APV, BIBOB, drank & horeca, evenementenvergunning, vergunning vuurwapenwet;
- beleid, toezicht en ruiming van conventionele explosieven;
- veilige woon- en leefomgeving, toezicht op collecten, veiligheid op het ijs, reddingwezen;
- gevonden voorwerpen, strandvonderij;
- afvoer en opslag ontruimde inboedels;
- antidiscriminatiebeleid;
- doodsschouw (door de officier van Justitie gelast onderzoek i.v.m. de mogelijk niet natuurlijke doodsoorzaak);
- dierenbescherming;
- tegengaan van radicalisering.

Tot dit taakveld behoren niet:

- maatregelen op het gebied van verkeersveiligheid, deze horen thuis onder taakveld 2.1;
- opruiming van explosieven als onderdeel van een grondexploitatie, dit valt onder taakveld 8.2.

**2\. Verkeer, vervoer en waterstaat**

**2.1 - Verkeer en vervoer**

Tot dit taakveld behoren de taken op het gebied van verkeer te land (inclusief voetgangers) en bijbehorende droge infrastructuur:

- verkeersmaatregelen: verkeersborden, -regelinstallaties, bewegwijzering en straatmeubilair in het bijzonder voor verkeersregulering alsmede wachtruimten voor openbaar vervoer (abri's en taxistandplaatsen), openbare tijdaanwijzing waaronder carillons;
- beïnvloeden van verkeersgedrag met het oog op verkeersveiligheid zoals via verkeers-(circulatie)plannen, -onderzoek, -voorlichting, -onderricht en -examens buiten scholen;
- aanleg, reconstructie en onderhoud van verharde openbare ruimte: wegen, pleinen, fietspaden, voetpaden en overige verhardingen, inkomensoverdrachten aan waterschappen voor beheer en onderhoud;
- civiel technische kunstwerken: inspectie, beheer en onderhoud van bruggen, duikers, tunnels spoorwegovergangen, voorzieningen voor openbaar vervoer en dergelijke, alsmede infrastructuur ten behoeve van luchthavens;
- openbare verlichting: aanleg, beheer en onderhoud;
- openbare laadpalen voor elektrische voertuigen;
- gladheidbestrijding: sneeuwruimen en strooien;
- straatreiniging: schoonmaken en (toezien op) schoonhouden van de openbare ruimte van veeg- en zwerfafval;
- reguleren openbare ruimte: (omgevings)vergunningen voor inritten, aanleg kabels, verhuren standplaatsen (grond, benzinestations);
- verwijderen verkeersobstakels en vergunningen voor het tijdelijke plaatsen van voorwerpen op de openbare weg;
- leges:
  - ontheffingen wegenverkeerswet;
  - kabels en leidingen;
  - ondergrondse ordening/graafwerkzaamheden in de openbare ruimte;
  - telecommunicatie.

Tot dit taakveld behoren niet:

- (aanleg van) wegen die onderdeel uitmaken van een grondexploitatie, dat valt onder taakveld 8.2 in het geval van niet-bedrijventerrein of taakveld 3.2 in het geval van bedrijfsinfrastructuur;
- faciliteiten voor tram- en bus van grotere omvang (busstations bijvoorbeeld) moeten onder taakveld 2.5 openbaar vervoer worden geregistreerd;
- (aanleg van) parkeervoorzieningen en afgeven van vergunningen voor parkeren en parkeerplaatsen, horen onder taakveld 2.2;
- (aanleg van) toeristische fiets- en wandelpaden, en een vliegveld uitsluitend voor sportvliegen horen onder taakveld 5.7;
- Financiering van de aanleg van CAI, breedband en glasvezel valt onder 3.1 Economische ontwikkeling.

**2.2 - Parkeren**

Tot dit taakveld behoren ontwikkeling en beheer van (afzonderlijke) parkeervoorzieningen:

- parkeerbeleid: parkeerzone, ontheffingen en vergunningen;
- inrichting en onderhoud open en gesloten parkeervoorzieningen;
- baten en lasten die betrekking hebben op parkeervoorzieningen (exclusief de opbrengst van parkeerbelasting, zie taakveld 0.63);
- parkeermeters;
- fietsenstalling;
- algemene parkeervoorzieningen die door gehandicapten kunnen worden gebruikt.

Tot dit taakveld behoort niet:

- parkeerbelasting inclusief lasten heffing en invordering valt onder taakveld 0.63;
- parkeerpolitie (toezichthouders, BOA's). Dit valt onder taakveld 1.2;
- aanleg, beheer en onderhoud van parkeerhavens als onderdeel van wegen, zie taakveld 2.1;
- parkeervoorzieningen die aan gehandicapten zijn verstrekt door middel van een beschikking, bijvoorbeeld een parkeerplek voor de deur die alleen door de daar woonachtige persoon mag worden gebruikt. Deze vallen onder taakveld. 6.60.

**2.3 - Recreatieve havens**

Tot dit taakveld behoren havens voor de recreatieve scheepvaart:

- jachthaven;
- passantenhaven;
- brug- en sluisgelden voor de pleziervaart;
- haven- en liggelden voor de pleziervaart;
- scheepvaartrechten voor de pleziervaart;
- wal- en kadegelden voor de pleziervaart.

Tot dit taakveld behoort niet:

- ligplaatsgelden van woonschepen horen onder taakveld 8.3;
- onderhoud ligplaatsen recreatie- en pleziervaart in doorgaande waterwegen horen thuis onder taakveld 2.4.

**2.4 - Economische havens en waterwegen**

Tot dit taakveld behoren taken ten behoeve van de (beroeps)scheepvaart en de bijbehorende infrastructuur:

- zeehavens: het begeleiden van de scheepvaart van en naar de haven (zoals loods-, radar- en weerkundige diensten), het beheren en ontwikkelen van de natte en droge infrastructuur (zoals vaarwegen, bebakening, radarinstallaties, baggeren, ijsbestrijding);
- binnenhavens: uitvoering operationele taken, beheren havengebied (droog en nat gedeelte);
- doorgaande waterwegen: bebakening, baggeren, ijsbestrijding, inrichting en gebruik van de oevers door inspectie, beheer onderhoud en vervanging van de walkanten;
- exploitatiebijdragen en inkomensoverdrachten aan instellingen in het belang van de scheepvaart;
- ligplaatsen en vergunningen bedrijfsvaartuigen, lig- en aanlegplaatsen voor beroepsvaart;
- waterkering, afwatering en landaanwinning: beheersing van het oppervlaktewater en voorkomen van wateroverlast door het in stand houden van oevers van watergangen achter dijken ter waarborging van de stabiliteit van de kering en het verpompen van overtollig water uit lager gelegen gebieden (onderbemalingen), waterkerende- en landaanwinningwerken;
- brug- en sluisgelden voor de beroepsvaart;
- haven- en liggelden voor de beroepsvaart;
- scheepvaartrechten voor de beroepsvaart;
- wal- en kadegelden voor de beroepsvaart.

Tot dit taakveld behoren niet:

- activiteiten ten behoeve van niet doorgaande waterwegen zoals vijvers, sloten en overige waterpartijen: aanleg en onderhoud, dit valt onder taakveld 5.7;
- straten en wegen in het havengebied horen onder taakveld 2.1;
- havenloodsen, pakhuizen en entrepots horen onder taakveld 3.2;
- veerponten horen onder taakveld 2.5;
- zorg voor de kwaliteit van het oppervlaktewater hoort onder taakveld 7.2;
- jachthavens en passantenhavens voor recreatievaartuigen hoort onder taakveld 2.3;
- onderwijs en lectuurvoorzieningen voor schipperskinderen, dit valt onder taakveld 4.2 en 4.3 respectievelijk 5.6;
- maatschappelijk werk voor binnenschippers, dit valt onder taakveld 6.1.

**2.5 - Openbaar vervoer**

Tot dit taakveld behoren taken op het gebied van openbaar vervoer en bijbehorende (omvangrijke) infrastructurele voorzieningen:

- bus, tram en metro;
- taxivervoer;
- gemeentelijke veerdiensten, subsidies aan overzetveren, concessievergoedingen, veergelden;
- voorzieningen en informatievoorziening ter ondersteuning van het openbaar vervoer;
- busstation, metrostation, multimodaal knooppunt;
- OV-experimenten;
- veergelden.

Tot dit taakveld behoren niet:

- bus- en tramhaltes worden beschouwd als straatmeubilair en horen thuis onder taakveld 2.1;
- collectief vervoer voor personen die ondersteuning behoeven, hoort thuis onder taakveld 6.60 Hulpmiddelen en diensten (Wmo).

**3\. Economie**

**3.1 - Economische ontwikkeling**

Tot dit taakveld behoort algemeen beleid ter versterking van de economische bedrijvigheid:

- clusterontwikkeling en versterking van sectoren, stimulering van (samenwerkings-)projecten van onderzoeksinstellingen en bedrijven;
- lokale, regionale, bovenregionale, internationale op versterking van de economische structuur en innovatie gerichte samenwerkingsverbanden;
- samenwerking met het bedrijfsleven en kennis- en onderzoeksinstellingen;
- ontwikkelen van stedelijke en wijkgerichte economische programma's;
- Aanleg van CAI, breedband en glasvezel.

Tot dit taakveld behoren niet:

- beleid gericht op ondersteuning/ stimulering individuele bedrijven. Dit hoort thuis onder  
    taakveld 3.3;
- acquisitie en accountmanagement van individuele bedrijven en (kennis- en onderzoeks-) instellingen. Die horen thuis onder taakveld 3.3;
- de praktische uitvoering van programmaonderdelen; die horen thuis onder taakveld 3.2 of 3.4;
- vergunningen en leges voor de aanleg van CAI, breedband en glasvezel horen onder taakveld 2.1 Verkeer en vervoer.

**3.2 - Fysieke bedrijfsinfrastructuur**

Tot dit taakveld behoren activiteiten gericht op het scheppen van fysieke condities voor alle vormen van bedrijvigheid:

- grondexploitatie bedrijventerreinen;
- ontwikkeling en onderhoud van bedrijfslocaties en (her)ontwikkeling van bedrijfspanden;
- herstructurering en verduurzaming bedrijfslocaties;
- investeringen in winkelgebieden en winkelstrips;
- werkzaamheden t.b.v. land- en tuinbouwgronden.

Onder bedrijventerreinen onder 3.2 wordt verstaan: locaties van enige omvang die expliciet als bedrijventerrein worden aangelegd en ingericht en die niet voor andere functies (zoals woningen) worden gebruikt.

Niet tot dit taakveld behoort:

- grondexploitatie voor andere dan bedrijventerreinen (taakveld 8.2).

**3.3 - Bedrijvenloket en bedrijfsregelingen**

Tot dit taakveld behoren de op bedrijven en ondernemers (inclusief bedrijven en ondernemers in land- en tuinbouw en veeteelt) gerichte ondersteuning en dienstverlening van de gemeente:

- bedrijvenloket, ondernemersloket;
- stimuleren van en onderwijs aan startende ondernemers;
- aantrekken en faciliteren van nieuwe bedrijven;
- financiële steunregelingen voor bedrijven waaronder land- en tuinbouw, veeteelt en visserij;
- regelen straathandel, markten alsook veemarkten;
- BIZ-bijdrage (via baten categorie 2.2.1);
- marktgelden- en staanplaatsgelden markten (via baten categorie 3.7);
- leges standplaatsvergunningen (via baten categorie 3.7);
- leges winkelsluitingswet (via baten categorie 3.7);
- leges ventvergunningen (via baten categorie 3.7).
- kosten en opbrengsten (anders dan dividend) van nutsbedrijven.

Tot dit taakveld behoren niet:

- faciliteren van netwerken en samenwerkingsverbanden van bedrijven of bedrijven, overheid en kennisinstellingen behoren tot taakveld 3.1;
- algemene acquisitieactiviteiten gericht het aantrekken van bedrijven zoals handelsmissies en overige promotionele activiteiten behoren tot taakveld 3.4;
- te ontvangen dividenden van nutsbedrijven; die behoren tot taakveld 0.5 Treasury.

**3.4 - Economische promotie**

Tot dit taakveld behoren activiteiten gericht op het "op de kaart zetten" van de gemeente:

- promotionele activiteiten, gericht op het aantrekken van nieuwe bedrijvigheid en nieuwe werkers;
- aantrekken van overige instellingen ter versterking van het profiel van de gemeente;
- investeren in bovenlokale, regionale, landelijke en internationale kennis- en economische relatienetwerken;
- promotie toerisme;
- beurzen, jaarmarkten, volksfeesten (Oranje-, eeuw-, bevrijdingsfeesten, carnaval, kermis);
- toeristenbelasting (op categorie 2.2.1 Belastingen op bedrijven);
- forensenbelasting (op categorie 2.2.2 Belastingen op huishoudens);
- kermisgelden;
- vermakelijkhedenretributies.

Tot dit taakveld behoren niet:

- lokale activiteiten en recreatieve wijkvoorzieningen; deze horen onder taakveld 5.7;
- het accountmanagement van bedrijven die zich willen vestigen; dit hoort onder taakveld 3.3;
- onderhoud en aanleg van recreatieve voorzieningen, kampeerterreinen en dergelijke horen onder taakveld 5.7;
- faciliteren van toeristische bedrijven bij het aantrekken van grotere bezoekersaantallen; deze hoort onder taakveld 3.3;
- aanleg toeristische fietspaden en dierentuinen; deze horen onder taakveld 5.7.

**4\. Onderwijs**

**4.1 - Openbaar basisonderwijs**

Tot dit taakveld behoren de gemeentelijke taken met betrekking tot het openbaar basisonderwijs:

- bestuurskosten voor gemeenten die zelf bestuur zijn;
- primair openbaar basisonderwijs, bewegingsonderwijs (inclusief schoolzwemmen);
- de huur van bijvoorbeeld een gymnastieklokaal;
- passend onderwijs.

Tot dit taakveld behoren niet:

- onderwijshuisvesting hoort onder taakveld 4.2;
- uitgaven voor bijzonder onderwijs horen thuis onder taakveld 4.3.

**4.2 - Onderwijshuisvesting**

Tot dit taakveld behoren de gemeentelijke taken op het gebied van onderwijshuisvesting voor openbaar en bijzonder onderwijs:

- nieuwbouw, aanpassing en uitbreiding van bestaande schoolgebouwen;
- verhuur (van bijvoorbeeld een gymnastieklokaal);
- opstellen programma onderwijshuisvesting;
- vandalismebestrijding.

Tot dit taakveld behoren niet:

- de aanpassing en het (buiten)onderhoud van schoolgebouwen; deze taken en bijbehorende baten en lasten behoren toe aan de schoolbesturen zelf.

Verhuurt de gemeente een gymnastieklokaal in eigen bezit aan een openbare basisschool, dan dient de interne verrekening als volgt te worden verwerkt in Iv3: de verhuuropbrengst als negatieve last op 4.2 - Onderwijshuisvesting, en de betaalde huur als last op 4.1 - Openbaar basisonderwijs op categorie 3.8 Overige goederen en diensten.

**4.3 - Onderwijsbeleid en leerlingzaken**

Tot dit taakveld behoren het lokaal onderwijsbeleid en de leerlingenvoorzieningen:

- onderwijsondersteuning: ondersteuning leerkrachten en directie;
- bestuurskosten voor gemeenten die zelf bestuur zijn van openbaar middelbaar onderwijs;
- uitgaven bijzonder onderwijs (inclusief bewegingsonderwijs en schoolzwemmen voor leerlingen bijzonder onderwijs, maar exclusief huisvesting);
- achterstandenbeleid;
- coördinatie samen naar school, passend onderwijs;
- volwasseneducatie;
- peuteropvang;
- leerlingzorg en leerlingbegeleiding;
- leerlingenvervoer (inclusief leerlingenvervoer voor leerlingen openbaar onderwijs);
- stimuleren schooldeelname: leerplicht en voorkomen voortijdig schoolverlaten.

Tot dit taakveld behoort niet:

- kinderopvang hoort onder taakveld 6.1;
- facilitering van openbaar basisonderwijs hoort onder taakveld 4.1.

**5\. Sport, cultuur en recreatie**

**5.1 - Sportbeleid en activering**

Tot dit taakveld behoren de niet-fysieke maatregelen ter stimulering van professionele- en amateursport:

- stimuleren van (amateur en professionele) topsport;
- ondersteunen en stimuleren recreatieve sportbeoefening;
- ondersteunen van organisaties die zich met sport bezig houden;
- sport in de buurt en combinatiefuncties gericht op sport.

De volgende thema's van de Brede SPUK-regeling dienen hier te worden geboekt:

- lokaal sportakkoord;
- leefomgeving.

Tot dit taakveld behoren niet:

- sportvelden en sportaccommodaties, deze horen thuis onder taakveld 5.2;
- schoolsportdagen horen thuis onder taakveld 4.3.

**5.2 - Sportaccommodaties**

Tot dit taakveld behoren alle accommodaties voor sportbeoefening:

- sporthallen, zwembaden, schaatshallen etc.;
- (groene en kunst-)velden, terreinen en opstallen, inclusief faciliteiten en technische voorzieningen;
- trapveldjes in de wijk.

Tot dit taakveld behoren niet:

- gymlokalen en velden die horen bij de exploitatie van scholen horen thuis onder taakveld 4.2.

**5.3 - Cultuurpresentatie, cultuurproductie en cultuurparticipatie**

Tot dit taakveld behoren activiteiten ter bevordering van beeldende kunst, muziek, dans en toneel:

- subsidiëren van podia voor muziek, dans en toneel;
- subsidiëren gezelschappen voor muziek, dans en toneel;
- accommodaties voor beeldende kunst;
- subsidies voor beeldend kunstenaars en projecten;
- kunstaankopen waaronder kunstwerken in de openbare ruimte;
- subsidiëren van cultuuruitingen op het gebied van film en video;
- kunstzinnige vorming en cultuureducatie, bevorderen van een educatief aanbod;
- culturele manifestaties waaronder herdenkingen;
- overkoepelende organen voor kunstbeoefening.

Tot dit taakveld behoren niet:

- jaarmarkten en volksfeesten, die horen op taakveld 3.4;
- musea en oudheidkamers horen op taakveld 5.4;
- onderhoud en beheer van kunstwerken in de openbare ruimte horen op taakveld 5.7 als onderdeel van groenonderhoud;
- historische gebouwen en objecten met historische waarde horen op taakveld 5.5.

**5.4 - Musea**

Tot dit taakveld behoren activiteiten gericht op het verwerven, behouden, wetenschappelijk onderzoeken en presenteren van kunst en cultuur:

- musea, exposities;
- archeologie, heemkunde;
- historische archieven.

Niet tot dit taakveld behoren:

- archieven voor reguliere werkzaamheden horen onder taakveld 0.4;
- historische gebouwen, beschermde stads- en dorpsgezichten. Deze horen onder taakveld 5.5.

**5.5 - Cultureel erfgoed**

Tot dit taakveld behoren taken gericht op conserveren en voor publiek toegankelijk maken van cultureel erfgoed:

- historische gebouwen, beschermde stads- en dorpsgezichten en overige objecten met historische waarde in de publieke ruimte;
- subsidie, beheer, onderhoud, toezicht en handhaven van cultureel erfgoed;
- het (digitaal) zichtbaar maken van cultuurhistorische waarden.

**5.6 - Media**

Tot dit taakveld behoren de zorg voor fysieke en elektronische cultuurdragers:

- bibliotheken, artotheek, videotheek;
- lokale pers, lokale omroep;
- lokale informatievoorziening (bijvoorbeeld m.b.v. ICT);
- overkoepelende organen.

**5.7 - Openbaar groen en (openlucht) recreatie**

Tot dit taakveld behoren openbaar groen, natuur en recreatie:

- natuur- en landschapsbescherming, onderhoud bos en overige natuurgebieden, natuurwachten;
- aanleg, onderhoud openbaar groen, parken, graslanden zonder bestemming inclusief het plaatsen en onderhouden van kunstwerken in de openbare ruimte, gemeentetuin;
- aanleg en onderhoud van niet doorgaande openbare waterwegen: vijvers, sloten en overig water, waaronder onderhouden taluds en betuining;
- aanleg en onderhoud van speelvoorzieningen (zoals speeltuinen, speelplaatsen, speelwerktuigen) en recreatievoorzieningen (zoals hertenkampen, kinderboerderijen, vliegvelden uitsluitend voor sportvliegen, visvijvers, kampeerterreinen, watertappunten, dierentuinen, plantentuinen, volkstuinen, recreatiestranden, toeristische fiets- en wandelpaden, vrijetijdsbesteding in de openlucht, hondenvelden);
- leges kampeervergunning (op categorie 3.7 Leges en andere rechten);
- leges jagen op gemeentegrond (op categorie 3.7 Leges en andere rechten);
- boomplantdagen en volkstuinderverenigingen.

Tot dit taakveld behoort niet:

- aanleg en onderhoud van doorgaande grote watergangen zoals vaarten en kanalen horen onder taakveld 2.4.

**6\. Sociaal domein**

**6.1 - Samenkracht en burgerparticipatie**

Dit taakveld bestaat uit een breed palet aan voorzieningen, diensten, activiteiten en initiatieven gericht op het bieden van een sociale basis. Vaak hebben voorzieningen in deze sociale basis meerdere doelen en zijn ze daarmee van belang voor meerdere domeinen. Het gaat hier niet om toegang- en eerstelijnsvoorzieningen die ondersteuning in het kader van de Wmo en/of Jeugdwet bieden en/of de toegang zijn naar niet vrij toegankelijke ondersteuning vanuit de Wmo en/of Jeugdwet (zoals lokale teams, die bij taakveld 6.21 t/m 6.23 horen).

Tot dit taakveld behoren bijvoorbeeld:

- ondersteuning van op participatie gerichte burgerinitiatieven, ondersteuning vrijwilligers en mantelzorg;
- sociaal en cultureel werk, Algemeen Maatschappelijk Werk (AMW), wijkopbouw, jongerenwerk, schoolmaatschappelijk werk, straathoekwerk;
- preventie op het gebied van participatie (bijv. eenzaamheidsbestrijding), preventie op het gebied van GGZ, aanpak risicojongeren, vroegsignalering;
- buurt- en clubhuizen;
- collectief aanvullend vervoer, alleen als dit vervoer als algemene voorziening wordt aangeboden;
- toegankelijkheid voorzieningen (inclusie);
- kinderopvang: toezicht op en handhaving van de kwaliteit van de kinderopvang en peuteropvang;
- aanvraag en verstrekking kinderopvangtoeslag Sociaal Medische Indicatie;
- activiteiten volgend uit de Wet Inburgering;
- noodopvang vluchtelingen;
- beleid en activiteiten gericht op vreemdelingen;
- lhbtqia+-beleid;
- leges (register) kinderopvang (op categorie 3.7 Leges en andere rechten).

De volgende thema's van de Brede SPUK-regeling behoren op dit taakveld:

- terugdringen gezondheidsachterstanden;
- versterken sociale basis;
- mantelzorg;
- één tegen eenzaamheid;
- welzijn op recept.

Tot dit taakveld behoren niet:

- peuteropvang: dit hoort thuis onder taakveld 4.3 Onderwijsbeleid en leerlingzaken;
- inburgering oudkomers, hoort thuis onder taakveld 6.5 Arbeidsparticipatie;
- taken op het gebied van kansrijke start, deze horen onder taakveld 7.1;
- taken lokaal team zoals gedefinieerd in 6.21 t/m 6.23;
- preventieve taken en ondersteuning op school uitgevoerd door bijvoorbeeld lokale teams horen respectievelijk bij taakvelden 6.21 t/m 6.23.

**_Taakvelden 6.21 t/m 6.23: toegang- en eerstelijnsvoorzieningen Wmo, Jeugd en Integraal._**

_Tot deze taakvelden behoren de voorzieningen die zich richten op het bieden van vrij toegankelijke hulp en het geleiden naar de juiste maatwerkvoorziening Wmo of Jeugd. Gemeenten kunnen zelf bepalen waar zij deze taken beleggen: bijvoorbeeld in lokale teams, gemeentelijke loketten of Centra voor Jeugd en Gezin. Indien mogelijk, dienen de kosten van deze voorzieningen gesplitst voor Wmo (taakveld 6.21) en voor Jeugd (taakveld 6.22) in Iv3 te worden aangeleverd. Daarvoor is het nodig dat de gespitste aanlevering van de realisatiecijfers in Iv3 betrouwbaar is. Voorbeelden van betrouwbare aanlevering van de realisatie zijn op basis van (tijdelijk) tijdschrijven of langs een andere weg een betrouwbare verdeling van de daadwerkelijke inzet van de personele inzet, bijvoorbeeld omdat er gescheiden teams voor Wmo- en Jeugd zijn. De grootte van budgetten vormt géén goede basis van verdeling._

_Als er geen betrouwbare splitsing mogelijk is tussen Wmo en Jeugd, dan dient te worden geboekt op 6.23 - Toegang en eerstelijnsvoorzieningen Integraal. Het is ook mogelijk dat het deel van de kosten dat betrouwbaar kan worden gesplitst op Wmo (6.21) en Jeugd (6.22) wordt geboekt en het overige deel op Integraal (6.23). Bijvoorbeeld: de gemeente heeft integrale teams (kan niet worden gesplitst), maar bekostigt wel een POH-GGZ aandachtsgebied jeugd bij de huisarts (kan wel gesplitst). De baten en lasten van de taakvelden 6.21, 6.22 en 6.23 zijn hierdoor niet direct vergelijkbaar tussen gemeenten; de totale baten en lasten van deze drie taakvelden zijn wel vergelijkbaar._

**6.21- Toegang en eerstelijnsvoorzieningen Wmo**

Onder dit taakveld vallen toegang- en eerstelijnsvoorzieningen die kunnen worden uitgesplitst naar Wmo. Daar horen de volgende activiteiten bij:

- voorlichting;
- advisering;
- (cliënt-)ondersteuning;
- toegang tot 1e en 2e lijnsvoorzieningen & zorgcoördinatie;
- vrij toegankelijke hulp- en dienstverlening vanuit de lokale teams (waarvoor geen beschikking is afgegeven);
- inloopfunctie GGZ;
- ondersteuning gedupeerde ouders kinderopvangtoeslagaffaire;
- preventieve taken en vroegsignalering vanuit de lokale teams;
- aanpak Veilig Thuis, aanpak huiselijk geweld en kindermishandeling (op het gebied van toegangstaken).

Tot dit taakveld behoren niet:

- toegang- en eerstelijnsvoorzieningen op het terrein van Jeugd horen thuis op taakveld 6.22 - Toegang en eerstelijnsvoorzieningen Jeugd;
- toegang- en eerstelijnsvoorzieningen die niet kunnen worden gesplitst naar Wmo en Jeugd horen thuis op 6.23 - Toegang en eerstelijnsvoorzieningen Integraal;
- beleidsmedewerkers en contractmanagers Wmo dienen te worden geboekt op 6.91 Coördinatie en beleid Wmo, net als het afgeven van beschikkingen;
- niet vrij toegankelijke hulp- en dienstverlening met een maatwerkkarakter na doorverwijzing van lokale teams horen thuis onder één van de taakvelden 6.711 tot en met 6.714.

**6.22- Toegang en eerstelijnsvoorzieningen Jeugd**

Onder dit taakveld vallen toegang- en eerstelijnsvoorzieningen die kunnen worden uitgeplitst naar Jeugd. Daar horen de volgende activiteiten bij:

- voorlichting;
- advisering;
- (cliënt-)ondersteuning;
- toegang tot 1e en 2e lijnsvoorzieningen & zorgcoördinatie;
- vrij toegankelijke hulp- en dienstverlening vanuit de lokale teams (waarvoor geen beschikking is afgegeven);
- ondersteuning gedupeerde ouders kinderopvangtoeslagaffaire;
- preventieve taken en vroegsignalering vanuit de lokale teams;
- POH-GGZ met aandachtsgebied jeugd of ondersteuner jeugd (bij de huisarts) (ook bekend als POH jeugd), inclusief de begeleidingstrajecten verricht door deze persoon/personen;
- ondersteuning die in het kader van de Jeugdwet wordt uitgevoerd door een JGZ-uitvoerder (waarvoor geen beschikking is afgegeven);
- alle activiteiten in het preventief justitieel kader die worden uitgevoerd door het lokale team, een aanbieder of een gecertificeerde instelling (GI), zoals advies, casusregie, het doen van een crisisinterventie of onderzoeken van een zorgmelding net als de toeleiding naar gesloten jeugdzorg. Hiertoe behoren ook de iJw-codes 49 preventief justitieel kader;
- de verwijsindex risicojongeren.

Tot dit taakveld behoren niet:

- toegang- en eerstelijnsvoorzieningen op het terrein van Wmo horen thuis op taakveld 6.21 - Toegang en eerstelijnsvoorzieningen Wmo;
- toegang- en eerstelijnsvoorzieningen die niet kunnen worden gesplitst naar Wmo en Jeugd horen thuis op 6.23 - Toegang en eerstelijnsvoorzieningen Integraal;
- dienstverlening van de lokale teams verleend vanuit het basistakenpakket JGZ, ook als dit deel uit maakt van een Centrum voor Jeugd en Gezin; deze hoort op 7.1 Volksgezondheid;
- beleidsmedewerkers en contractmanagers Jeugd dienen te worden geboekt op 6.92 Coördinatie en beleid Jeugd, net als het afgeven van beschikkingen;
- niet vrij toegankelijke hulp- en dienstverlening met een maatwerkkarakter na doorverwijzing van lokale teams, Centra voor Jeugd en Gezin of een praktijkondersteuner horen thuis onder één van de taakvelden 6.751 tot en met 6.763.

**6.23 - Toegang en eerstelijnsvoorzieningen Integraal**

Onder dit taakveld vallen toegang- en eerstelijnsvoorzieningen die niet kunnen worden uitgesplitst naar Wmo en Jeugd: Daar horen de volgende activiteiten bij:

- voorlichting;
- advisering;
- (cliënt-)ondersteuning;
- toegang tot 1e en 2e lijnsvoorzieningen & zorgcoördinatie;
- vrij toegankelijke hulp- en dienstverlening vanuit de lokale teams (waarvoor geen beschikking is afgegeven);
- inloopfunctie GGZ;
- ondersteuning gedupeerde ouders kinderopvangtoeslagaffaire;
- preventieve taken en vroegsignalering vanuit de lokale teams;
- POH-GGZ met aandachtsgebied jeugd of ondersteuner jeugd (bij de huisarts) (ook bekend als POH jeugd) inclusief de begeleidingstrajecten verricht door deze persoon/personen;
- aanpak Veilig Thuis, aanpak huiselijk geweld en aanpak kindermishandeling (op het gebied van toegangstaken);
- ondersteuning die in het kader van de Jeugdwet wordt uitgevoerd door een JGZ-uitvoerder (waarvoor geen beschikking is afgegeven);
- alle activiteiten in het preventief justitieel kader die worden uitgevoerd door het lokale team, een aanbieder of een gecertificeerde instelling (GI), zoals advies, casusregie, het doen van een crisisinterventie of onderzoeken van een zorgmelding net als de toeleiding naar gesloten jeugdzorg. Hiertoe behoren ook de iJw-codes 49 preventief justitieel kader;
- de verwijsindex risicojongeren.

Tot dit taakveld behoren niet:

- toegang- en eerstelijnsvoorzieningen die kunnen worden uitgesplitst naar Wmo horen thuis op taakveld 6.21 - Toegang en eerstelijnsvoorzieningen Wmo;
- toegang- en eerstelijnsvoorzieningen die kunnen worden uitgesplitst naar Jeugd horen thuis op taakveld 6.22 - Toegang en eerstelijnsvoorzieningen Jeugd;
- dienstverlening van de lokale teams verleend vanuit het basistakenpakket JGZ, ook als dit deel uit maakt van een Centrum voor Jeugd en Gezin; deze hoort op 7.1 Volksgezondheid;
- beleidsmedewerkers en contractmanagers op het gebied van Wmo en Jeugd en het afgeven van beschikkingen op deze twee terreinen dienen te worden geboekt op respectievelijk 6.91 Coördinatie en beleid Wmo en 6.92 Beleid en coördinatie Jeugd;
- niet vrij toegankelijke hulp- en dienstverlening met het karakter van maatwerkdienstverlening jeugd of Wmo na doorverwijzing van lokale teams, Centra voor Jeugd en Gezin of een praktijkondersteuner horen thuis onder één van de taakvelden 6.711 tot en met 6.714 en 6.751 tot en met 6.763.

**6.3 - Inkomensregelingen**

Tot dit taakveld behoren alle inkomens- en bijstandsvoorzieningen:

- inkomensvoorzieningen en loonkostensubsidies op grond van de Participatiewet;
- geneeskundige en andere adviezen in verband met de bijstandsverlening;
- IOAW (Wet inkomensvoorzieningen oudere en gedeeltelijk arbeidsongeschikte werkloze werknemers);
- IOAZ (Wet inkomensvoorzieningen oudere en gedeeltelijk arbeidsongeschikte gewezen zelfstandigen);
- kosten van levensonderhoud uit het Besluit bijstandsverlening zelfstandigen (Bbz 2004);
- kosten levensonderhoud voor startende ondernemers uit Bbz 2004;
- sociale zekerheidsregelingen van het rijk zoals bijvoorbeeld eenmalige uitkeringen voor minima;
- schuldhulpverlening;
- gemeentelijke armoedebeleid: bijzondere bijstand, kwijtschelding gemeentelijke belastingen en heffingen, korting op musea, sportclubs etc., meerkosten bij werk in geval van handicap of chronische ziekte, etc.

**6.4 - WSW en beschut werk**

Tot dit taakveld behoren voorzieningen ter bevordering van maatschappelijke participatie die niet gericht zijn op doorstromen naar arbeid:

- beschut werken;
- bestaande werkverbanden sociale werkvoorziening, bestaande Wsw- en begeleid werken- dienstbetrekkingen;
- arbeidsmatige dagbesteding.

Tot dit taakveld behoren niet:

- participatievoorzieningen gericht (her)integratie in het arbeidsproces, die horen thuis onder taakveld 6.5 Arbeidsparticipatie;
- de baten die betrekking hebben op het Wsw-budget (integratie-uitkering sociaal domein) horen thuis onder taakveld 0.7 Algemene uitkering en overige uitkeringen gemeentefonds;
- dagbesteding in het kader van de Wmo moet worden geboekt op taakveld 6.713 Dagbesteding (Wmo);
- dagbesteding voor mensen die in Beschermd Wonen of maatschappelijke opvang verblijven, moet worden geboekt op, respectievelijk, taakveld 6.811 Beschermd Wonen (Wmo) of 6.812 Maatschappelijke- en vrouwenopvang (Wmo).

**6.5 - Arbeidsparticipatie**

Tot dit taakveld behoren alle op arbeid gerichte participatie- en re-integratievoorzieningen:

- re-integratie-instrumenten, waaronder Work First, proefplaatsing, participatieplaatsen, vrijwilligerswerk/ sociale activering, detacheringsbanen, scholing, duale trajecten;
- Erkenning van Verworven Competenties (EVC), ondersteuning bij starten van een eigen bedrijf, bepaalde vormen van tijdelijke loonkostensubsidie (voor zover ingezet als re-integratie-instrument);
- stimuleringsmaatregelen, waaronder Inkomensvrijlating, stimuleringspremies, vrijlating onkosten vergoeding vrijwilligerswerk, onkostenvergoedingen, No-riskpolis;
- voorzieningen, waaronder Jobcoach, begeleiding Werkvoorzieningen zoals: werkplek­aanpassingen, vervoersvoorzieningen, doventolk, brailleregels, aangepaste rolstoel etc.;
- loonwaardebepaling;
- voorzieningen ter voorbereiding van een zelfstandig bestaan als startend ondernemer en ter begeleiding van startende ondernemers uit het Besluit bijstandsverlening zelfstandigen (Bbz).

Tot dit taakveld behoren niet:

- volwasseneneducatie behoort te worden opgenomen onder taakveld 4.3;
- de baten en lasten voor de Wet sociale werkvoorziening horen onder taakveld 6.4;
- niet op arbeid gerichte voorzieningen voor dagbesteding, die horen thuis onder 6.4;
- de meer permanente vorm van loonkostensubsidie voor mensen met een arbeidsbeperking die uit het inkomensdeel van de Participatiewet wordt gefinancierd hoort onder 6.3 te worden geregistreerd.

**6.60 - Hulpmiddelen en diensten (Wmo)**

Tot dit taakveld behoren hulpmiddelen en diensten om zelfstandig te kunnen functioneren voor mensen met fysieke beperkingen die op basis van een beschikking worden verstrekt. De volgende iWmo-productcodes moeten op dit taakveld worden geboekt:

- 05 Woondiensten, zoals huisautomatisering boodschappendienst, maaltijdvoorziening etc.;
- 08 Vervoersdiensten, waaronder:
  - Vervoer begeleiding naar locatie Volwassenen;
  - Vervoer begeleiding naar locatie Volwassenen met rolstoel;
- 11 Rolstoelvoorzieningen;
- 12 Vervoersvoorzieningen;
- 13 Woonvoorzieningen;
- 14 Overige hulpmiddelen.

Verder moet op dit taakveld worden geboekt:

- woningaanpassingen;
- parkeerbeleid invaliden (inclusief leges gehandicaptenparkeerplaats/-kaart);
- eigen bijdragen voor de voorzieningen en diensten die op dit taakveld worden geboekt, voor zover die niet vallen onder het abonnementstarief.

Niet tot dit taakveld behoren:

- maatwerkvoorzieningen Wmo voor personen die in een opvangvoorziening verblijven;
- eigen bijdragen die vallen onder het abonnementstarief; deze moeten worden geboekt onder taakveld 6.711 Huishoudelijke hulp (Wmo);
- PGB's verstrekt op grond van de Wmo moeten worden geboekt op 6.791 PGB Wmo.

**6.711 - Huishoudelijke hulp (Wmo)**

De volgende iWmo-productcodes moeten op dit taakveld worden geboekt:

- 01 Hulp bij het huishouden.

Verder moet op dit taakveld worden geboekt:

- eigen bijdragen die vallen onder het abonnementstarief, óók wanneer deze betrekking hebben op voorzieningen en diensten die worden geboekt op andere taakvelden.

Niet tot dit taakveld behoren:

- PGB's verstrekt op grond van de Wmo moeten worden geboekt op 6.791 PGB Wmo.

**6.712 - Begeleiding (Wmo)**

De volgende iWmo-productcodes moeten op dit taakveld worden geboekt:

- 02 Begeleiding;
- 03 Persoonlijke verzorging;
- 04 Kortdurend verblijf;
- 06 Overige ondersteuning gericht op het individu of huishouden/gezin.

Niet tot dit taakveld behoren:

- boodschappendienst en maaltijdvoorzieningen horen te worden geboekt onder taakveld 6.60 Hulpmiddelen en diensten;
- eigen bijdragen voor de voorzieningen en diensten die op dit taakveld worden geboekt die vallen onder het abonnementstarief; deze moeten worden geboekt onder taakveld 6.711 Huishoudelijke hulp (Wmo);
- PGB's verstrekt op grond van de Wmo moeten worden geboekt op 6.791 PGB Wmo.

**6.713 - Dagbesteding (Wmo)**

De volgende iWmo-productcodes moeten op dit taakveld worden geboekt:

- 07 Dagbesteding;
- 09 Overige groepsgerichte ondersteuning.

Niet tot dit taakveld behoren:

- arbeidsmatige dagbesteding moet worden geboekt op taakveld 6.4 WSW en beschut werk;
- dagbesteding voor mensen die in Beschermd Wonen of maatschappelijke opvang verblijven, moet worden geboekt op, respectievelijk, taakveld 6.811 Beschermd Wonen (Wmo) of 6.812 Maatschappelijke en vrouwenopvang (Wmo);
- eigen bijdragen voor de voorzieningen en diensten die op dit taakveld worden geboekt die vallen onder het abonnementstarief; deze moeten worden geboekt onder taakveld 6.711 Huishoudelijke hulp (Wmo);
- PGB's verstrekt op grond van de Wmo moeten worden geboekt op 6.791 PGB Wmo.

**6.714 - Overige maatwerkarrangementen (Wmo)**

Baten en lasten van overige maatwerkarrangementen moeten op dit taakveld worden geboekt als ze niet kunnen worden toebedeeld aan de taakvelden 6.711, 6.712 of 6.713. De volgende iWmo-productcodes moeten op dit taakveld worden geboekt:

- 10 Overige maatwerkarrangementen, waaronder maatwerkarrangementen ggz intramuraal, indien deze overige maatwerkarrangementen niet kunnen worden toebedeeld aan de taakvelden 6.711, 6.712, 6.713, 6.811 of 6.812;
- 88 Generieke toewijzing, alleen indien deze niet kan worden toebedeeld aan de taakvelden 6.711, 6.712, 6.713, 6.811 of 6.812;

Niet tot dit taakveld behoren:

- eigen bijdragen die vallen onder het abonnementstarief; deze moeten worden geboekt onder taakveld 6.711 Huishoudelijke hulp (Wmo);
- PGB's verstrekt op grond van de Wmo moeten worden geboekt op 6.791 PGB Wmo.

**6.751 - Jeugdhulp ambulant lokaal**

Dit taakveld omvat lokaal ingekochte jeugdhulp (alleen eigen gemeente) en subregionaal ingekochte jeugdhulp (waarbij een deel, maar niet alle gemeenten uit de regio samen inkopen). Ambulante zorg in natura betreft vormen van jeugdhulp waarbij een jongere thuis woont, dus niet bij de aanbieder.

Lokaal ingekochte zorg met de volgende iJw-productcodes moeten op dit taakveld worden geboekt:

- 32 (2015) Zonder verblijf: ambulante jeugdhulp op locatie van de aanbieder;
- 40 Persoonlijke verzorging;
- 41 Dagbehandeling;
- 42 Vervoerdiensten;
- 45 Jeugdhulp ambulant;
- 46A01 Jeugdhulp crisis ambulant: inspanningsgericht;
- 46B01 Jeugdhulp crisis ambulant: outputgericht;
- 50 Maatwerkarrangementen Jeugdwet indien het ambulante zorg betreft;
- 51 Generalistische Basis GGZ;
- 52 Specialistische GGZ;
- 53 Kindergeneeskunde;
- 54001 t/m 54004 en 54016 Jeugd-ggz.

Op dit taakveld hoort ook:

- vervoer naar de aanbieder, bijvoorbeeld voor dagbesteding;
- ambulante hulp die jongeren krijgen, ook als ze in een pleeggezin wonen.

Niet op dit taakveld horen:

- vrij toegankelijke hulp uitgevoerd door het lokale team waarvoor geen beschikking is afgegeven; deze moet geboekt worden op 6.22 Toegang en Eerstelijnsvoorzieningen Jeugd of 6.23 Toegang en Eerstelijnsvoorzieningen Integraal;
- pleegzorg van jongeren die ambulante hulp krijgen; deze pleegzorg hoort op jeugdhulp met verblijf (6.761, 6.762 of 6.763);
- PGB's verstrekt op grond van de Jeugdwet moeten worden geboekt op 6.792 PGB Jeugd.

**6.752 - Jeugdhulp ambulant regionaal**

In dit taakveld gaat het om op regionaal niveau ingekochte ambulante zorg: vormen van jeugdhulp waarbij een jongere thuis woont, dus niet bij de aanbieder. Bij dit taakveld wordt de hulp met de volledige jeugdzorgregio ingekocht, maar niet landelijk. Daarmee omvat dit taakveld ook bovenregionale ingekochte zorg (meerdere regio's gezamenlijk).

Regionaal ingekochte zorg met de volgende iJw-productcodes moeten op dit taakveld worden geboekt:

- 32 (2015) Zonder verblijf: ambulante jeugdhulp op locatie van de aanbieder;
- 40 Persoonlijke verzorging;
- 41 Dagbehandeling;
- 42 Vervoerdiensten;
- 45 Jeugdhulp ambulant;
- 46A01 Jeugdhulp crisis ambulant: inspanningsgericht;
- 46B01 Jeugdhulp crisis ambulant: outputgericht;
- 50 Maatwerkarrangementen Jeugdwet indien het ambulante zorg betreft;
- 51 Generalistische Basis GGZ;
- 52 Specialistische GGZ;
- 53 Kindergeneeskunde;
- 54001 t/m 54004 en 54016 Jeugd-ggz.

Op dit taakveld hoort ook:

- vervoer naar de aanbieder, bijvoorbeeld voor dagbesteding;
- ambulante hulp die jongeren krijgen ook als ze in een pleeggezin wonen.

Niet op dit taakveld horen:

- pleegzorg van jongeren die ambulante hulp krijgen; deze pleegzorg hoort op jeugdhulp met verblijf (6.761, 6.762 of 6.763);
- PGB's verstrekt op grond van de Jeugdwet moeten worden geboekt op 6.792 PGB Jeugd.

**6.753 - Jeugdhulp ambulant landelijk**

In dit taakveld gaat het om op landelijk niveau ingekochte ambulante zorg in natura, ook bekend als de Landelijke Transitie Arrangementen (LTA). Bij ambulante hulp woont een jongere thuis, dus niet bij de aanbieder.

Landelijk ingekochte zorg met de volgende iJw-productcodes moeten op dit taakveld worden geboekt:

- 32 (2015) Zonder verblijf: ambulante jeugdhulp op locatie van de aanbieder;
- 40 Persoonlijke verzorging;
- 41 Dagbehandeling;
- 42 Vervoerdiensten;
- 45 Jeugdhulp ambulant;
- 46A01 Jeugdhulp crisis ambulant: inspanningsgericht;
- 46B01 Jeugdhulp crisis ambulant: outputgericht;
- 50 Maatwerkarrangementen Jeugdwet indien het ambulante zorg betreft;
- 51 Generalistische Basis GGZ;
- 52 Specialistische GGZ;
- 53 Kindergeneeskunde;
- 54001 t/m 54004 en 54016 Jeugd-ggz;
- 55 Landelijk ingekochte zorg indien het ambulante zorg betreft (zie iJw-Iv3-koppeltabel).

Op dit taakveld hoort ook:

- vervoer naar de aanbieder, bijvoorbeeld voor dagbesteding;
- ambulante hulp die jongeren krijgen ook als ze in een pleeggezin wonen.

Niet op dit taakveld horen:

- pleegzorg van jongeren die ambulante hulp krijgen; deze pleegzorg hoort op jeugdhulp met verblijf (6.761, 6.762 of 6.763);
- PGB's verstrekt op grond van de Jeugdwet moeten worden geboekt op 6.792 PGB Jeugd.

**6.761 - Jeugdhulp met verblijf lokaal**

In dit taakveld gaat het om op lokaal niveau ingekochte jeugdhulp met verblijf: de jongere verblijft formeel niet thuis in het eigen gezin, maar overnacht ergens anders (in pleeggezin, gezinsgericht verblijf, residentiële instelling of andere vorm van verblijf, waaronder crisisverblijf). Deeltijdverblijf valt hier ook onder, bijvoorbeeld alleen tijdens weekenden of juist door de week. Dit taakveld omvat lokaal ingekochte jeugdhulp (alleen eigen gemeente) en subregionaal ingekochte jeugdhulp (waarbij een deel, maar niet alle gemeenten uit de regio samen inkopen).

Lokaal ingekochte zorg met de volgende iJw-productcodes moeten op dit taakveld worden geboekt:

- 43 Jeugdhulp verblijf (incl. beh.);
- 44 Jeugdhulp verblijf (excl. beh);
- 37 (2015) Met verblijf: gesloten plaatsing;
- 38 (2015) Met verblijf: overig residentieel;
- 50 Maatwerkarrangementen Jeugdwet indien het zorg met verblijf betreft;
- 54005 t/m 54015 en 54017 Jeugd-ggz.

Niet op dit taakveld horen:

- PGB's verstrekt op grond van de Jeugdwet moeten worden geboekt op 6.792 PGB Jeugd;
- coördinatie- en frictiekosten afbouw residentieel verblijf, deze dienen geboekt te worden op 6.92 Coördinatie en beleid Jeugd.

**6.762 - Jeugdhulp met verblijf regionaal**

In dit taakveld gaat het om op regionaal niveau jeugdhulp met verblijf: de jongere verblijft formeel niet thuis in het eigen gezin, maar overnacht ergens anders (in pleeggezin, gezinsgericht verblijf, residentiële instelling of andere vorm van verblijf, waaronder crisisverblijf). Deeltijdverblijf valt hier ook onder, bijvoorbeeld alleen tijdens weekenden of juist door de week. Bij dit taakveld wordt de hulp met de volledige jeugdzorgregio ingekocht, maar niet landelijk. Daarmee omvat dit taakveld ook bovenregionale ingekochte zorg (meerdere regio's gezamenlijk).

Regionaal ingekochte zorg met de volgende iJw-productcodes moeten op dit taakveld worden geboekt:

- 43 Jeugdhulp verblijf (incl. beh.);
- 44 Jeugdhulp verblijf (excl. beh);
- 37 (2015) Met verblijf: gesloten plaatsing;
- 38 (2015) Met verblijf: overig residentieel;
- 50 Maatwerkarrangementen Jeugdwet indien het zorg met verblijf betreft;
- 54005 t/m 54015 en 54017 Jeugd-ggz.

Niet op dit taakveld horen:

- PGB's verstrekt op grond van de Jeugdwet moeten worden geboekt op 6.792 PGB Jeugd;
- coördinatie- en frictiekosten afbouw residentieel verblijf, deze dienen geboekt te worden op 6.92 Coördinatie en beleid Jeugd.

**6.763 - Jeugdhulp met verblijf landelijk**

In dit taakveld gaat het om op landelijk niveau ingekochte jeugdhulp met verblijf, ook bekend als de Landelijke Transitie Arrangementen (LTA). De jongere verblijft formeel niet thuis in het eigen gezin, maar overnacht ergens anders (in pleeggezin, gezinsgericht verblijf, residentiële instelling of andere vorm van verblijf, waaronder crisisverblijf). Deeltijdverblijf valt hier ook onder, bijvoorbeeld alleen tijdens weekenden of juist door de week.

Landelijk ingekochte zorg met de volgende iJw-productcodes moeten op dit taakveld worden geboekt:

- 43 Jeugdhulp verblijf (incl. beh.);
- 44 Jeugdhulp verblijf (excl. beh);
- 37 (2015) Met verblijf: gesloten plaatsing;
- 38 (2015) Met verblijf: overig residentieel;
- 50 Maatwerkarrangementen Jeugdwet indien het zorg met verblijf betreft;
- 54005 t/m 54015 en 54017 Jeugd-ggz;
- 55 Landelijk ingekochte zorg indien het zorg met verblijf betreft (zie iJw-Iv3-koppeltabel).

Niet op dit taakveld horen:

- PGB's verstrekt op grond van de Jeugdwet moeten worden geboekt op 6.792 PGB Jeugd;
- coördinatie- en frictiekosten afbouw residentieel verblijf, deze dienen geboekt te worden op 6.92 Coördinatie en beleid Jeugd.

**6.791 - PGB Wmo**

Op dit taakveld staan alle PGB's (persoonsgebonden budgetten) die worden verstrekt op grond van de Wmo 2015. Cliënten kunnen met een door de gemeente verstrekte PGB zelf de maatwerkvoorziening inkopen. De administratieve uitvoering van het PGB wordt gedaan door de Sociale Verzekeringsbank.

**6.792 - PGB Jeugd**

Op deze functie staan alle PGB's (persoonsgebonden budgetten) die worden verstrekt op grond van de

Jeugdwet. Cliënten kunnen met een door de gemeente verstrekte PGB zelf de maatwerkvoorziening inkopen. De administratieve uitvoering van het PGB wordt gedaan door de Sociale Verzekeringsbank.

**6.811 - Beschermd wonen (Wmo)**

De volgende iWmo-productcodes moeten op dit taakveld worden geboekt:

- 15 Beschermd wonen.

Verder moet op dit taakveld worden geboekt:

- dagbesteding voor mensen die in Beschermd Wonen verblijven;
- lasten die betrekking hebben op het pakket Beschermd Thuis;
- eigen bijdragen voor de voorzieningen en diensten op dit taakveld, voor zover die niet vallen onder het abonnementstarief.

Niet tot dit taakveld behoren:

- de inloopfunctie GGZ, die hoort op taakveld 6.21 Toegang en eerstelijnsvoorzieningen Wmo of 6.23 Toegang en eerstelijnsvoorzieningen Integraal
- eigen bijdragen voor de voorzieningen en diensten op dit taakveld die vallen onder het abonnementstarief; deze moeten worden geboekt onder taakveld 6.711 Huishoudelijke hulp (Wmo);
- PGB's verstrekt op grond van de Wmo moeten worden geboekt op 6.791 PGB Wmo.

**6.812 - Maatschappelijke- en vrouwenopvang (Wmo)**

De volgende iWmo-productcodes moeten op dit taakveld worden geboekt:

- 16 Opvang;
- 17 Spoedopvang;
- 18 Overige beschermd wonen en opvang;
- eigen bijdragen voor de voorzieningen en diensten op dit taakveld, voor zover die niet vallen onder het abonnementstarief.

Hiertoe behoort bijvoorbeeld:

- vrouwenopvang;
- maatschappelijke opvang voor cliënten met een meervoudige problematiek, waaronder verslaving;
- dagbesteding voor mensen die in maatschappelijke opvang verblijven;
- zorg die wordt verleend in het kader van de Wet verplichte GGZ en de Wet zorg en dwang.

Niet tot dit taakveld behoren:

- eigen bijdragen die vallen onder het abonnementstarief; deze moeten worden geboekt onder taakveld 6.711 Huishoudelijke hulp (Wmo).

**6.821 - Jeugdbescherming**

Dit taakveld betreft de baten en lasten die een gemeente heeft voor de jeugdbescherming. Een jeugdbeschermingsmaatregel wordt door de rechter dwingend opgelegd. Het doel van de jeugdbeschermingsmaatregel is het opheffen van de bedreiging voor de ontwikkeling van het kind. Een rechter kan twee soorten maatregelen opleggen:

- een ondertoezichtstelling (ots) waarbij ouders verplicht hulp en ondersteuning bij het opvoeden krijgen;
- een gezagsbeëindigende maatregel (voogdij) waarbij ouders het gezag over het kind verliezen.

Tot dit taakveld behoort ook de inzet van het Landelijk Expertiseteam (LET). In veruit de meeste gevallen is dan sprake van Jeugdbescherming.

De volgende iJw-productcodes moeten op dit taakveld worden geboekt:

- 48 Jeugdbescherming (kinderbeschermingsmaatregelen OTS en Voogdij).

Niet op dit taakveld hoort:

- eventuele jeugdhulp die tijdens de jeugdbeschermingsmaatregel wordt ingezet, dit dient verantwoord te worden onder taakveld 6.751 t/m 6.763;
- activiteiten in het kader van het preventief justitieel kader uitgevoerd door de gecertificeerde instelling, dit dient verantwoord te worden onder taakveld 6.22 of 6.23.

Indien de betreffende gecertificeerde instelling (GI) gezinsgericht werkt waarbij de gezinsmanager zowel taken op het gebied van jeugdbescherming, jeugdreclassering en preventief justitieel kader uitvoert, worden deze (indien ze niet apart gecontracteerd en verantwoord worden) op basis van een daarvoor passende verdeelsleutel toegedeeld aan de volgende taakvelden (6.22/6.23, 6.821 of 6.822).

**6.822 - Jeugdreclassering**

Dit taakveld betreft de baten en lasten die een gemeente heeft voor de jeugdreclassering. Jeugdreclassering is een combinatie van begeleiding en controle voor jongeren vanaf 12 jaar, die voor hun 18<sup>e</sup> verjaardag met de politie of leerplichtambtenaar in aanraking zijn geweest en een proces-verbaal hebben gekregen.

De volgende iJw-productcodes moeten op dit taakveld worden geboekt:

- 47 Jeugdreclassering

Niet op dit taakveld hoort:

- eventuele jeugdhulp die tijdens de jeugdreclasseringsmaatregel wordt ingezet, dit dient verantwoord te worden onder taakveld 6.751 t/m 6.763;
- als het delict gepleegd wordt na de 18e verjaardag, dan is het volwassenenstrafrecht van toepassing en vallen de kosten niet onder jeugdreclassering.

Indien de betreffende gecertificeerde instelling (GI) gezinsgericht werkt waarbij de gezinsmanager zowel taken op het gebied van jeugdbescherming, jeugdreclassering en preventief justitieel kader uitvoert, worden deze (indien ze niet apart gecontracteerd en verantwoord worden) op basis van een daarvoor passende verdeelsleutel toegedeeld aan de volgende taakvelden: 6.22/6.23, 6.821 of 6.822.

**6.91 Coördinatie en beleid Wmo**

Op dit taakveld staan baten en lasten die betrekking hebben op maatwerkvoorzieningen Wmo, maar die niet zijn toe te rekenen aan één of enkele maatwerkvoorzieningen Wmo. Het gaat bijvoorbeeld om:

- beleidsmedewerker Wmo of contractmanager Wmo;
- backoffice gemeente ten behoeve van uitvoering Wmo zoals afgeven beschikkingen.

Onder dit taakveld hoort niet:

- indirecte kosten die niet specifiek aan de Wmo zijn toe te rekenen, deze dienen verantwoord te worden onder taakveld 0.4 Overhead;
- directe (personeels)kosten die betrekking hebben op de specifieke maatwerkvoorzieningen Wmo, deze dienen te worden verantwoord op de taakvelden 6.711 tot en met 6.714:
- directe (personeels)kosten voor vrij toegankelijke hulp uitgevoerd door het lokale team; deze moeten verantwoord te worden onder taakveld 6.21 Toegang en eerstelijnsvoorzieningen Wmo, 6.22 Toegang en eerstelijnsvoorzieningen Jeugd of 6.23 Toegang en eerstelijnsvoorzieningen Integraal.

**6.92 Coördinatie en beleid Jeugd**

Op dit taakveld staan baten en lasten die betrekking hebben op maatwerkvoorzieningen Jeugd, maar die niet zijn toe te rekenen aan één of enkele maatwerkvoorzieningen Jeugd. Het gaat bijvoorbeeld om:

- beleidsmedewerker of contractmanager Jeugd;
- backoffice gemeente ten behoeve van uitvoering Jeugdwet zoals afgeven beschikkingen;
- kosten van de regionale expertteams (RET's): deze leveren niet één specifieke vorm van hulp, maar bieden algemene ondersteuning en advies;
- kosten van de bovenregionale expertisecentra (BEN's): deze leveren niet één specifieke vorm van hulp, maar bieden algemene ondersteuning en advies;
- kosten van de Jeugdbeschermingstafel;
- coördinatie en frictiekosten van residentieel verblijf, in het kader van de specifieke uitkering afbouw residentieel verblijf.

Onder dit taakveld hoort niet:

- indirecte kosten die niet specifiek aan Jeugd zijn toe te rekenen; deze dienen verantwoord te worden onder taakveld 0.4 Overhead;
- directe (personeels)kosten die betrekking hebben op de specifieke maatwerkvoorzieningen Jeugd;
- directe (personeels)kosten voor vrij toegankelijke hulp uitgevoerd door het lokale team; deze moeten verantwoord worden onder taakveld 6.22 Toegang en eerstelijnsvoorzieningen Jeugd of 6.23 Toegang en eerstelijnsvoorzieningen Integraal.

**7\. Volksgezondheid en milieu**

**7.1 - Volksgezondheid**

Tot dit taakveld behoren maatregelen ter bescherming van de gezondheid van de bevolking als geheel, van specifieke risicogroepen, van jeugd en van ouderen:

- het monitoren van de gezondheidssituatie;
- uitvoering van preventieprogramma's, het vroegtijdig signaleren van specifieke stoornissen en gezondheidsbedreigende factoren;
- uitvoering van programma's voor gezondheidsbevordering en maatregelen tegen bedreigingen van de gezondheid;
- bestrijding van infectieziekten en aanbieden van vaccinaties;
- het geven van voorlichting, advies en begeleiding;
- het geven van prenatale voorlichting aan aanstaande ouders;
- het bewaken van gezondheidsaspecten in bestuurlijke beslissingen;
- het bevorderen van medisch milieukundige zorg;
- het bevorderen van technische hygiëne zorg;
- het bevorderen van psychosociale hulp bij rampen;
- het laten uitvoeren van het basistakenpakket jeugdgezondheidszorg zoals beschreven in art. 5 Wet publieke gezondheid (Wpg) jo. hoofdstuk III Besluit publieke gezondheid (Bpg) en jo Regeling eisen software ex artikel 5, derde lid, Wpg;
- ambulance en ziekenvervoer.

De volgende thema's van de Brede SPUK-regeling horen hier te worden geboekt:

- Kansrijke Start;
- Mentale Gezondheid;
- Aanpak overgewicht en obesitas;
- Valpreventie;
- Versterking kennis- en adviesfunctie GGD;
- Coördinatiekosten regionale aanpak preventie.

Niet tot dit taakveld behoren:

- Ondersteuning geleverd door JGZ-uitvoerder na signalering van een (risico)situatie of probleem door de JGZ-uitvoerder. Dit moet worden geboekt op 6.22 Toegang en eerstelijnsvoorzieningen. Jeugd of 6.23 Toegang en eerstelijnsvoorzieningen Integraal.

**7.2 - Riolering**

Tot dit taakveld behoren de taken ten aanzien van afvalwater en de waterhuishouding:

- opvang en verwerking van afval- en hemelwater;
- inzameling en transport huishoudelijk- en bedrijfsafvalwater;
- voorkomen van grondwaterproblemen, onder meer door afvoer van overtollig grondwater;
- rioolwaterzuivering;
- bestrijding verontreiniging oppervlaktewater;
- rioolheffing woningen (op categorie 2.2.2 Belasting op huishoudens);
- rioolheffing niet-woningen (op categorie 2.2.1 Belasting op producenten);
- leges rioolaansluiting (op categorien 3.7 Leges en andere rechten);
- kosten van de heffing en invordering van de rioolheffing.

Tot dit taakveld behoort niet:

- verrekening kwijtschelding rioolrechten; deze hoort onder taakveld 6.3 Inkomensregelingen.

**7.3 - Afval**

Tot dit taakveld behoren de inzameling en verwerking van bedrijfs- en huishoudelijk afval:

- afvalscheiding en recycling;
- vuilophaal en afvoer;
- vuilstort en verwerking;
- afvalstoffenheffing (op categorie 3.7 Leges en andere rechten);
- reinigingsrechten (op categorie 3.7 Leges en andere rechten);
- diftar.
- kosten van de heffing en invordering van de afvalstoffenheffing en reinigingsrechten.

Tot dit taakveld behoren niet:

- aanpak van zwerfvuil, veegdiensten, deze horen onder taakveld 2.1 Verkeer en vervoer;
- verrekening kwijtschelding reinigingsrechten en afvalstoffenheffing; deze hoort onder taakveld 6.3 Inkomensregelingen.

**7.4 - Milieubeheer**

Tot dit taakveld behoren gemeentelijke taken ter bescherming van het milieu waaronder:

- de bescherming en de sanering van de kwaliteit van de bodem en de atmosfeer;
- beheersing van geluidhinder;
- bescherming tegen straling en dergelijke;
- verplaatsing van milieuhinderlijke bedrijven;
- ongediertebestrijding (bijvoorbeeld eikenprocessierups);
- RUD, Regionale Uitvoeringsdiensten;
- leges (op categorie 3.7 Leges en andere rechten):
  - omgevingsvergunningen milieubelastende activiteit en maatwerkvoorschriften;
  - bestrijding ongedierte;
  - ontheffing route gevaarlijke stoffen;
  - stookontheffing.

Tot dit taakveld behoren niet:

- taken op het gebied van de zorg voor de waterkwaliteit horen thuis onder taakveld 7.2;
- milieueducatie, deze hoort thuis onder taakveld 4.3;
- afvalscheiding, deze hoort thuis onder taakveld 7.3;
- verduurzamingsmaatregelen die primair aan een ander taakveld gerelateerd zijn, deze horen thuis op die taakvelden; bijvoorbeeld:
  - zonnepanelen op het zwembad, deze lasten horen thuis onder taakveld 5.2;
  - subsidie voor woningeigenaren om de eigen woning te verduurzamen, deze lasten horen thuis onder 8.3;
  - driedubbel glas in het stadhuis, deze lasten horen thuis onder 0.4.

**7.5 - Begraafplaatsen en crematoria**

Tot dit taakveld behoren gemeentelijke taken op het gebied van de lijkbezorging:

- begraafplaatsen en crematoria;
- lijkschouw (het vaststellen dat de betrokkene is overleden);
- Lijkbezorgings- of begraaf(plaats)rechten, grafrechten (op categorie 3.7 Leges en andere rechten);
- afkoopsommen grafrechten (op categorie 4.6.8 Overige kapitaaloverdrachten - overige instellingen en personen);
- afkoopsommen grafonderhoud (op categorie 4.6.8 Overige kapitaaloverdrachten - overige instellingen en personen).

Tot dit taakveld behoort niet:

- registratie van overlijden, dit hoort thuis onder taakveld 0.2.

**8\. Volkshuisvesting, leefomgeving en stedelijke vernieuwing**

**8.1 - Ruimte en leefomgeving**

Tot dit taakveld behoren taken op het gebied van de ruimtelijke ordening en ontwikkeling en functietoedeling van de leefomgeving:

- voorbereiden van vaststellen structuurplannen en - visies;
- voorbereiden en vaststellen bestemmingsplannen;
- voorbereiden en vaststellen van de gemeentelijke omgevingsvisie;
- voorbereiden en vaststellen van gebiedsgerichte programma's;
- voorbereiden en vaststellen van het omgevingsplan;
- baten en lasten van het Digitaal Stelsel Omgevingswet;
- (leges) omgevingsvergunning buitenplanse omgevingsplanactiviteit (op categorie 3.7 Leges en andere rechten);
- leges aanpassen bestemmingsplannen (op categorie 3.7 Leges en andere rechten);
- leges leegstandsvergunning/Leegstandwet (op categorie 3.7 Leges en andere rechten);
- faciliterend grondbeleid (passief grondbeleid);

De gemeente zelf voert geen actief grondbeleid, zij laat dit over aan private ontwikkelaars. Kosten die de gemeente maakt in het kader van dit faciliterend grondbeleid, (moeten) worden verhaald op de private ontwikkelaars. Het betreft hier kosten volgens de kostensoortenlijst zoals: een gebiedsgerichte wijziging van het bestemmingsplan/omgevingsplan, voorzieningen in de openbare ruimte, het aanleggen van nutsvoorzieningen, schadevergoedingen ingevolge de Wro/Omgevingswet etc..  
Wanneer dergelijke kosten worden gemaakt in het kader van faciliterend grondbeleid, worden deze kosten geboekt op taakveld 8.1 en via een tegenboeking naar de balans gemuteerd. Zie voor meer informatie over faciliterend grondbeleid deel C van de notitie Grondbeleid in begroting en jaarverslaggeving 2019 van de Commissie BBV<sup>[\[3\]](#footnote-3)</sup>.

- Basisregistratie Ondergrond (BRO) en Basisregistratie Grootschalige Topografie (BGT).

Tot dit taakveld behoort niet:

- taken op het gebied van de _veiligheid_ van de leefomgeving horen op taakveld 1.2 Openbare orde en veiligheid;
- voorbereiden en vaststellen van thematische programma's hoort op het desbetreffende taakveld (bijv. actieplan geluid bij taakveld 7.4 Milieubeheer, verkeerscirculatieplan bij taakveld 2.1 Verkeer en vervoer);
- ruimtelijke ontwikkeling ingeval van actief grondbeleid bij niet-bedrijventerreinen hoort op taakveld 8.2 Grondexploitatie (niet-bedrijventerreinen) en ingeval van actief grondbeleid bij bedrijventerreinen hoort op taakveld 3.2 Fysieke bedrijfsinfrastructuur.

**8.2 - Grondexploitatie (niet-bedrijventerreinen)**

Tot dit taakveld behoren activiteiten op het gebied van gemeentelijke bouwgrondexploitatie:

- (kostentoerekening) bouwgronden in exploitatie: voorbereidingskosten, grondverwerving, bouw- en woonrijp maken (kostensoortenlijst);
- (toerekening) bovenwijkse voorzieningen aan bouwgrondcomplexen;
- financiering (rentetoerekening) en administratie bouwgrondexploitaties;
- verkoop van bouwrijpe gronden, erfpacht, winst- en verliesneming;
- in het voorkomende geval onschadelijk maken en verwijderen van explosieven.

Zie voor meer informatie over actief grondbeleid deel B van de notitie Grondbeleid in begroting en jaarverslaggeving 2019 van de Commissie BBV<sup>2</sup>.

Tot dit taakveld behoren niet:

- grondexploitatie bedrijventerreinen hoort op taakveld 3.2 Fysieke bedrijfsinfrastructuur;
- onschadelijk maken en verwijderen explosieven buiten grondexploitatie hoort onder taakveld 1.2.

**8.3 - Wonen en bouwen**

Tot dit taakveld behoren gebiedsontwikkeling, woningvoorraad en huisvestingsvoorziening:

- (leges) omgevingsvergunning (op categorie 3.7 Leges en andere rechten) voor:

wettelijk voorgeschreven:

- - bouw;
    - rijksmonumenten;

binnenplans (eventuele activiteiten in het gemeentelijk vergunningstelsel, zoals):

- - aanleg;
    - bouw (bijv. welstand);
    - gebruik brandveiligheid gebouwen;
    - kap;
    - ligplaatsen woonschepen;
    - monumenten (gemeentelijke/provinciale monumenten);
    - opslag gebruik openbare weg;
    - reclame;
    - sloop;
    - staanplaatsen woonwagens;
    - uitweg;
- leges vergunningen huisvestingswet (op categorie 3.7 Leges en andere rechten);
- bouwtoezicht;
- basisregistratie adressen en gebouwen (BAG);
- woningbouw en woningverbetering, renovatie;
- woonruimteverdeling, woningsplitsingsvergunning, woonvergunning;
- stedelijke vernieuwing: gebiedsgerichte aanpak woningvoorraad, woonomgeving en voorzieningen;
- subsidie voor woningeigenaren om de eigen woning te verduurzamen;
- uitkoopregeling hoogspanningsverbindingen.

Tot dit taakveld behoort niet:

- woningverbetering in het kader van de Wet maatschappelijke ondersteuning, dit valt onder taakveld 6.60 - Hulpmiddelen en diensten (Wmo)

- Notitie Overhead 2023: <https://commissiebbv.nl/cms/view/2db36f5c-0dde-4262-ac82-9dc941d8d707/notitie-overhead-2023> [↑](#footnote-ref-1)

- <https://commissiebbv.nl/cms/view/e2a3a282-355b-4ad3-a682-d22da390fa7a/notitie-hoofdlijnen-van-het-bbv> [↑](#footnote-ref-2)

- &nbsp;Zie <https://www.commissiebbv.nl/cms/view/3902f8ec-7162-4675-88a2-2f5f5de363c7/notitie-grondbeleid-in-begroting-en-jaarstukken> [↑](#footnote-ref-3)